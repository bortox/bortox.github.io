---
title: Creare una soluzione data la concentrazione molare - 0,3 Mol di NaCl in 200ml di H2O
categories:
- chimica
tags:
- relazione
- procedimento
- precauzioni
- conclusioni
- stechiometria
date: 2022-09-24 10:19:00
description: Relazione di Laboratorio di Chimica su come creare una soluzione data la concentrazione molare.
---

**RELAZIONE DI LABORATORIO - CHIMICA**

2º ORA - Sabato 24 Settembre 2022

**Creare una soluzione data la concentrazione molare - 0,3 Mol di NaCl in 200ml di soluzione**

**Andrea Bortolotti**

## Obiettivo dell'esperienza

Si acquisisce esperienza con il concetto di molarità, per iniziare a collegare il mondo visibile con gli atomi e le reazioni chimiche.

## Materiali necessari

* H<sub>2</sub>O (Acqua deionizzata)

* NaCl (Cloruro di sodio)

* Carta stagnola

* Bilancia con sensibilità +-0.01g

* Cilindro graduato > 200ml

* Becker 200ml

* Bacchetta di vetro

* Pipetta Pasteur

* Spruzzetta

## Procedimento

1.  ### Calcolare quanti grammi di NaCl sono necessari per 0,3 Mol(are) in 200 ml di soluzione.

    1.  Attraverso un rapporto, 0,3M(g/Mol):1L=xMol=0,2L sapendo il numero di moli in 1 litro di soluzione calcolo il numero di moli in 0,2L di soluzione

    2.  Ottengo 0,06 Mol di NaCl

    3.  Calcolo la massa di 0,06Mol di NaCl: 0,06*(35,5+23)g = 3,48g

2.  ### Preparare il soluto da aggiungere al solvente

    1.  Porre un piccolo foglio di carta stagnola sulla bilancia. ![Bilancia per misurare la massa del soluto](/scuola/chimica/relazioni/diluizione/bilancia.jpg)

    2.  Tarare la bilancia

    3.  Aiutandosi con un cucchiaino, inserire 3,48g di NaCl sulla carta stagnola

    4.  Riempire il becker di H<sub>2</sub>O per circa 100ml

    5.  Piegare il foglio di carta stagnola accuratamente ed inserire NaCl nel becker

**Alternativa:** in alternativa è possibile inserire direttamente NaCl nel becker sopra la bilancia tarata su di esso, e successivamente inserire l'acqua.

**Possibile errore:** Non è consigliato inserire prima l'acqua nel becker, tarare la bilancia ed aggiungere NaCl perché non sarebbe possibile rimuovere un eventuale eccesso di NaCl.

3.  ### Preparare la soluzione

    1.  Inserire circa 100ml di acqua nel becker ![Becker vuoto da 250ml](/scuola/chimica/relazioni/diluizione/becher-250ml.jpg)


    2.  Mescolare NaCl ed H<sub>2</sub>O per mezzo di una bacchetta di vetro pulita, fino a che non è possibile vedere alcun granello di NaCl.

Nota: Se restano granelli di NaCl sul fondo, aggiungere H<sub>2</sub>O

4.  ### Inserire la soluzione nel cilindro graduato


    1. Travasare il contenuto del becker nel cilindro graduato


    2. Utilizzare una spruzzetta da laboratorio con acqua deionizzata per arrivare a 195ml sulla scala

    3. Inserire l'acqua restante con una Pipetta Pasteur, per il massimo della precisione

    4. Aggiungere fino a 200ml di H<sub>2</sub>O osservando in direzione tangente alla linea dei 200ml. ![Cilindro graduato](/scuola/chimica/relazioni/diluizione/cilindro-graduato.jpg)


## Precauzioni 


-   Prestare attenzione nella misurazione della massa di NaCl

-   **Utilizzare efficacemente la Pipetta Pasteur e la spruzzetta per riempire il cilindro graduato**

-   Non versare H<sub>2</sub>O nel cilindro graduato con il rubinetto dell'acqua

-   L'occhio del chimico dev'essere in direzione tangente alla linea dei 200ml, per una misurazione precisa.

-   Non solubilizzare direttamente nel cilindro: il cilindro ha una superficie piccola e non è adatto.

-   Il matraccio (pallone da laboratorio) con un unico anello di gradazione ha una precisione maggiore del cilindro gradua

## Conclusioni

È possibile creare una soluzione data la sua molarità ed il suo volume. Questo può essere utile per creare - se il processo richiede molto tempo - solo una volta una soluzione ad alta molarità per avere in un volume ridotto alte quantità di soluto da riutilizzare.

Autore della relazione: Andrea Bortolotti
