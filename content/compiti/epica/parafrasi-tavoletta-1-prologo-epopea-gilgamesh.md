---
author: Andrea Bortolotti
categories: epica
date: 2019-11-04 16:00:00
description: Parafrasi del prologo dell'epopea di Gilgamesh, contenuto nella tavoletta uno dell'opera.
tags:
- prologo
- Gilgamesh
- epopea
- parafrasi
tipo: compiti
title: Parafrasi del prologo dell'epopea di Gilgamesh, tavoletta I
---

Desidero raccontare a tutti la storia di Gilgamesh che osservò e apprese ogni cosa, raggiungendo una conoscenza universale.

Gilgamesh si recò alla ricerca dei paesi più lontani e acquisì la conoscenza di ogni cosa. Egli vide realtà segrete e scoprì fatti sconosciuti. Inoltre rivelò le leggende antecedenti il diluvio universale. Percorse una via lontana, e alla fine fu stanco e si riposò. Egli documentò le sue sofferenze su una stele di pietra. Gilgamesh costruì la cinta muraria della Città di Uruk, e si prese cura del suo popolo come un pastore con le sue pecore. Gilgamesh costruì inoltre l’ Eanna, uno splendente santuario. Ammira le mura di Uruk, i cui merli sono così robusti e splendenti che sembrano prodotti in rame, sono ineguagliabili riguardo alla loro altezza. Varca la soglia di Uruk, risalente a tempi antichissimi, avvicinati all’ Eanna, la dimora della dea Ishtar, che nessuno dei re futuri potrà eguagliare! Sali sulle mura, percorrile, ispezionane le fondamenta, guarda con attenzione i mattoni: non è vero che sono mattoni cotti? E le sue fondamenta non le gettarono i Sette Saggi? 
La città si estende per un miglio quadrato, così come l’ area dei suoi orti e delle sue riserve d’ acqua, oltre alle terre del tempio di Ishtar. Uruk si estende per 3 miglia quadrate escludendo l’ area dei suoi campi agricoli. Cerca la cassetta di rame che contiene le tavole e apri la serratura bronzea. Apri la porta del segreto, tira fuori la tavoletta di lapislazzuli e leggi di lui, Gilgamesh, che soffrì ogni difficoltà. Gilgamesh è superiore agli altri re in termini di altezza e gloria, è un Eroe, nativo di Uruk, è come un toro selvaggio che scalpita. Gilgamesh come un condottiero guida tutti, ma allo stesso tempo assiste tutti per prestare aiuto al suo popolo. Gilgamesh è come una solida rete di protezione per il suo popolo, ma anche come un diluvio travolgente che può distruggere addirittura la pietra. Gilgamesh è il primogenito del re Lugalbanda e di Ninsun, un’ 
eccelsa mucca. Gilgamesh è possente e di orgoglioso splendore: aprì passi nelle montagne, scavò pozzi persino nei dirupi, attraversò l’ Oceano, vasti mari, fino al punto in cui il sole sorge. Gilgamesh esplorò i confini del mondo alla disperata ricerca della vita eterna; riuscì a raggiungere Utanapishtim, l’ unico uomo immortale, che abita in un luogo lontanissimo . Gilgamesh inoltre restaurò i templi distrutti dal diluvio. Chi tra le numerose genti è paragonabile a lui nell’ esercizio della regalità? Chi come lui ha il diritto di dire: “Io sono re”? 
Il suo destino era glorioso. Egli è per due terzi dio e per un terzo uomo, la dea Math, disegnò le sue forme. 

{{< alert >}}
Successivamente il testo originale diventa parziale ed incompleto, quindi non più parafrasabile :( 
{{< /alert >}}

