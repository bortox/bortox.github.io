---
author: Andrea Bortolotti
categories: epica
date: 2019-11-02 18:00:00
description: Breve riassunto dell'epopea di Gilgamesh, spazia dalla trama dell'opera ed i temi trattati alla datazione e ritrovamento dell'epopea.
tags:
- Epopea
- Gilgamesh
- riassunto
- introduzione
- Narrami o Musa
- titolo
- trama
- temi
- autore
tipo: compiti
title: "Breve riassunto dell'epopea di Gilgamesh riguardo storia, trama, temi trattati e datazione"
---

## Introduzione: cos'è l'epopea di Gilgamesh?

**L’ Epopea di Gilgamesh è il componimento epico che risale a più tempo addietro nella storia del genere umano.**

È stato redatto per la prima volta in Mesopotamia nel III millennio a. C. Ci sono state varie stesure di questo testo fino a quella di Sinleqiunnini del XII secolo a. C.

Nella Mesopotamia si insediarono i Sumeri, grazie al clima mite e alla adiacenza dei fiumi Tigri ed Eufrate. I Sumeri furono un popolo dotato di notevoli competenze (scoprirono la scrittura, usavano un sistema di calcolo sessagesimale e sapevano lavorare e manipolare metalli e oggetti) e governarono la Mesopotamia divisi in città-stato indipendenti. 

Sinleqiunnini, redattore dell'ultima stesura, è **un personaggio avvolto nel mistero**: egli potrebbe essere stato un sacerdote, un poeta o perfino il consigliere di Gilgamesh. 

## La trama dell'epopea

La storia è ambientata in una di queste città-stato, Uruk.

**Il protagonista dell’ Epopea è Gilgamesh**. sovrano di Uruk, per 2/3 dio e per 1/3 uomo. 

Gilgamesh viene inoltre citato nella Lista Reale Sumerica, in occasione del suo regno su Uruk nel periodo della sua supremazia sulle altre città mesopotamiche [2800-2500 a.C.]. 

## Come è stata rinvenuta l’ opera

Le tavolette contenenti l’ epopea **sono state a lungo sepolte sotto il deserto**, fino all'inizio del XIX secolo. Nel 1805 Layard, un archeologo inglese, scoprì due antiche città assire, Ninive e Nimrod, e trovò diverse tavolette d’ argilla conservate nelle biblioteche delle suddette città.

Dal 1805, francesi, inglesi e tedeschi competono per il traguardo della decifrazione della scrittura cuneiforme e mirano alla scoperta di antichi manufatti.

Nel 1872 George Smith trova una tavoletta contenente un capitolo dell’ Epopea, che riguarda la città di Uruk, città rinvenuta poco dopo da una associazione di archeologi tedeschi.

Recentemente, una gruppo di ricercatori dall’ America ha rinvenuto la più antica stesura dell’ Epopea. La ricerca in Iraq (l’ antica Mesopotamia) della Storia dei Sumeri **continua ancora oggi**, nonostante l’ Iraq abbia un conflitto in corso e instabilità politica.

## I temi trattati nell'opera

Nonostante l’ Epopea sia il poema più antico, tratta di **temi moderni**: l’ amicizia, il senso della vita, il perché del dolore….

Gli studiosi si interrogano ancora oggi su ciò che vuole trasmettere principalmente questo testo.

Alcuni pensano che il tema dell’**importanza dell’ amicizia** sia l’ argomento primario del racconto e ciò che esso voglia trasmettere: una fedele e leale alleanza supera i limiti fisici e può divenire eterna.

Altri pensano che l’ argomento cardinale del racconto siano le **peregrinazioni di Gilgamesh**, che lo portano ad acquisire progressivamente calma, saggezza e sapienza, come fossero un fattore di crescita dell’ individuo. Il tema del percorso di formazione è ricorrente in numerosi poemi epici, l'Iliade, l'Odissea, l'Eneide e romanzi, come i Promessi Sposi.

Altri ancora pensano che il racconto parli delle **vicissitudini del protagonista** come tappe verso la **saggezza completa** così come ha indicato Sinleqiunnini nel prologo. 

Un esempio è il momento in cui Gilgamesh comprende che la morte è inevitabile e accetta il suo destino

### Conclusione in una frase

Tutti gli studiosi sono però d’accordo sulla magnificenza dell’ opera, sulla totalità e modernità dei temi trattati e sulla incomparabile maestria del poeta che l’ ha prodotta.
