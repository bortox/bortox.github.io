---
author: Andrea Bortolotti
categories: letteratura-latina
date: 2023-01-21 10:12:00
description: "Come scrivere efficientemente un'orazione dividendo il discorso in quattro fasi, esordio, narrazione, argomentazione e conclusione."
tags:
- vita
- repubblica
- Cicerone
- discorso
- orazione
tipo: appunti
title: Come gestire un discorso in pubblico secondo Cicerone
---

Per quanto riguarda Cicerone, egli stabilisce che per costruire e pronunciare un discorso in pubblico efficiente servono quattro fasi, ognuna caratterizzata da precise specifiche. 

Questo schema può essere utilizzato per la scrittura di un saggio breve, un testo argomentativo, ma anche per prepararsi ad organizzare un discorso in pubblico.

## Exordium

Si comincia con l'inizio, l' esordio. Si tratta della parte fondamentale per accattivarsi l'attenzione del pubblico, bisogna usare un tono di voce per richiamare l'attenzione, portando le persone vicine a diventare ascoltatori attivi. Si può utilizzare anche la _captatio benevolentiae_ per attirare il pubblico.

## Narratio

Si inizia l'esposizione dei fatti, in ordine cronologico, oppure in _medias res_. Ad esempio, per accusare Catilina si cerca di raccontare i fatti che hanno portato alla congiura ed alla scoperta di essa, questo può avvenire in ordine cronologico oppure in medias res. La parte più lunga e più complessa è l'_argumentatio_

## Argumentatio

Può essere composta da due parti, la _confirmatio_ in cui si portano prove ed ipotesi a sostegno della propria tesi, seguita dalla _refutatio_, in cui si cerca di scalfire la tesi opposta alla propria. 

### La patria parla a Catilina

## Peroratio

In questa fase, l'oratore riassume il discorso e cerca di convincere definitivamente gli ascoltatori della propria tesi, cercando di coinvolgerli ulteriormente. Inoltre si cerca di portare le ultime persone rimaste indecise dalla propria parte.

Cicerone, nelle sue orazioni contro Catilina, utilizza diverse tecniche. In questo sito è presente la [traduzione e l'analisi di una delle orazioni più famose di Cicerone contro Catilina]({{< ref "cicerone-orazione-catilina" >}}), contenente la citazione "O Tempora, O Mores", in cui vengono criticati tempi e costumi nella repubblica romana, che al tempo fallisce nel prevenire l'organizzazione di un  colpo di stato da parte di Catilina.
