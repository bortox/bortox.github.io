---
categories: scienze-naturali
date: '2020-10-09'
description: 'Osserviamo la solubilizzazione del residuo di carbonato di calcio immesso
  in acido cloridrico in acqua, dopo definiamo '
externalUrl: https://bortox.it/Compiti-scolastici/appunti/2020/10/09/Che-cos'è-un-acido.html
lss: acidi-e-basi
redirect_from:
- /compiti/2020/10/09/Che-cos'%C3%A8-un-acido
- /appunti/2020/10/09/Che-cos'%C3%A8-un-acido
tags: lss acidi e basi che cos'è un acido discussione collettiva
title: Che cos'è per te un acido? Osservazioni e definizione condivisa
---

La scorsa lezione "_Abbiamo deciso di provare a far bollire l’ acido con il carbonato di calcio solubilizzato, raccogliere il residuo e provare a far solubilizzare il residuo in acqua, per vedere se è restato così com’ era, e se si solubilizzerà o no immergendolo in acqua._"


<sub> Questo esperimento non si è potuto fare in classe per problemi di tempo, quindi lo ha fatto la professoressa in laboratorio.</sub>

Osserviamo i risultati di questo esperimento.

#### Cos' è successo

> Il residuo del carbonato di calcio in acido cloridrico è stato messo a bagnomaria in un becker sopra una piastra, per circa quattro giorni, portandolo ad una lenta ebollizione. 

#### Osservazioni

Il residuo è difficilmente visibile a occhio nudo, è poca polvere bianca.

Proviamo a inserire dell' acqua distillata nel becker contenente il residuo restante, al fine di vedere se la polvere di marmo si solubilizzerà o no. 

Purtroppo ci accorgiamo che - stranamente - il becker si è bucato. 

Ciònonostante, abbiamo osservato che l' acqua restante è completamente limpida, trasparente ed incolore.

#### Riflessioni

- Il becker si è bucato probabilmente per il calore sprigionato dalla piastra.

- Siccome il residuo si è solubilizzato nell' acqua, allora l' acido ha cambiato la natura del carbonato di calcio; è avvenuta una trasformazione chimica.

#### Che cos'è per te un acido?

###### (Io)

> Un acido è una sostanza che, solubilizzata in acqua, può provocare una trasformazione chimica ad alcune sostanze, producendo effervescenza ossia bollicine, rumore di sfrigolamento e calore. Gli acidi sono diversi tra loro, possono provocare effervescenze più o meno intense e diverse all' apparenza come acido cloridrico e acido tartarico.

###### (Pelagotti)
> Un acido è una sostanza che quando va a contatto con un' altra sostanza può solubilizzarla o no in un arco di tempo

Siamo partiti dalla definizione di **Pelagotti**, ottimizzandola e rendendola una **definizione condivisa** attraverso la **discussione collettiva**.

##### Osservazioni sulla definizione di Pelagotti

- Dobbiamo specificare una differenza tra come solubilizza l' acido e come solubilizza l' acqua: dalle nostre osservazioni abbiamo notato che l' acido cambia la natura delle sostanze solubilizzate[^1], mentre l' acqua no[^2].
- La solubilizzazione del carbonato di calcio in acido è avvenuta, mentre in acqua è fallita; dobbiamo specificare che l' acido è in grado di solubilizzare alcune sostanze che l' acqua non riesce a solubilizzare.

###### Definizione condivisa

> <span style="color:indigo">**Un acido è una sostanza che è in grado di solubilizzare alcune sostanze che l' acqua non riesce a solubilizzare, cambiandone la natura.**</span>

[^1]: Come provato nell' esperimento sovrastante.
[^2]: Nel percorso LSS dell' anno scorso _Aria, acqua, ebollizione_ l' abbiamo provato mettendo a confronto solubilizzazione e fusione.