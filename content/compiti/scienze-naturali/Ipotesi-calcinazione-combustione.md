---
categories: scienze-naturali
date: '2021-01-16'
description: Le ipotesi più rilevanti sulla calcinazione e la combustione fatte tra
  il sedicesimo e il diciassettesimo secolo.
externalUrl: https://bortox.it/Compiti-scolastici/appunti/2021/01/16/Ipotesi-calcinazione-combustione.html
lss: nascita-della-chimica-moderna
tags: flogisto stahl boyle settecento ipotesi
title: Le ipotesi più rilevanti su calcinazione e combustione tra il XVI e il XVII
  secolo
---

## Teoria delle particelle ignee:

La prima ipotesi avanzata è stata quella di **Boyle e Lemery** nel 1673. Secondo questa teoria il **metallo** **assumeva** delle **particelle ignee** **dal fuoco**, **accumulandole** nei fori. Queste particelle ignee erano talmente **sottili** che potevano **passare attraverso** i recipienti di **vetro** ove si effettuava la calcinazione. Tali **particelle** si **legavano al metallo**, generando la **calce metallica**. 

Questa teoria resistette fino al 1700, quando quella del flogisto fu considerata più convincente.

## Teoria del Flogisto:

La seconda ipotesi, che riscosse molto successo, fu la teoria del **flogisto** avanzata da **Stahl** nel **1697**. Tale teoria sosteneva un’analogia tra combustione e calcinazione dei metalli. Il **flogisto** sarebbe un **principio infiammabile** che p**ermette la combustione delle sostanze**,** contenuto in ogni sostanza**. Secondo questa teoria durante la **combustione** il flogisto **si disperdeva** dalle sostanze bruciate **nell' aria**, manifestandosi come **luce** e **calore** assieme a della cenere. L' **aria** - durante la combustione - **accumulava** del **flogisto** così come l' acqua accumula sale, infatti dopo che la _soluzione_ diventa **satura**, il flogisto non poteva più essere sciolto, e **smettevano** di manifestarsi gli **effetti** della **combustione** causati da esso. Invece, durante la **calcinazione** del metallo, il **flogisto andrebbe via dal metallo** e rimarrebbe la calce metallica. Secondo Stahl all’interno del carbone c’è del flogisto che durante la riduzione dei metalli si unisce con la calce metallica fino ad ottenere il metallo.

## Confutazione della teoria del Flogisto

La teoria di **Stahl** andò avanti per molto tempo fino a quando **Lavoisier** non **dimostrò** che era falsa.

Questa teoria ha un problema di fondo:  non solo **non spiega l’aumento di peso durante la calcinazione dei metalli** ma al contrario secondo questa teoria il peso dovrebbe diminuire e non aumentare poiché il flogisto si separa dal metallo.

Lavoisier infatti si concentrerà proprio sullo studio di questo aumento di peso per riuscire a trovarne la causa. 

In ogni caso Lavoisier riconosce un **importante merito a Stahl** ovvero quello di aver ipotizzato l’**analogia tra combustione e calcinazione dei metalli**. 

Da questo periodo,  nella storia della **chimica** si cominciò a prestare sempre più attenzione alla **massa** e a come essa varia durante le trasformazioni chimiche. Prima di allora non ci si era mai posti il **problema della massa**, quindi la teoria di Stahl era ritenuta più che plausibile. Infatti,  nonostante fosse corretta, Lavoisier ha impiegato venti anni per convincere la comunità scientifica della sua teoria.