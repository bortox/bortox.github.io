---
categories: scienze-naturali
date: '2021-01-21'
description: 'Le prime teorie di Lavoisier: l'' aria partecipa attivamente alle reazioni
  chimiche, l'' acqua non si trasmuta in terriccio.'
externalUrl: https://bortox.it/Compiti-scolastici/appunti/2021/01/21/Le-prime-scoperte-di-Lavoisier.html
lss: nascita-della-chimica-moderna
tags: scoperte lavoisier scienza aria acqua terriccio pellicano distillazione
title: Le prime scoperte scientifiche di Lavoisier
---

Innanzitutto, prima di vedere cosa ha fatto Lavoisier, **contestualizziamolo** nell' epoca in cui è vissuto e nelle **convinzioni scientifiche** di quel tempo.

Nel XVII secolo si pensava che l’**acqua** fosse un **elemento** e che esso si potesse **trasformare** **facilmente** in **altre sostanze**. Questa teoria era supportata da due esperimenti principali: 

- Il primo è contenuto in “Esperienze di vegetazione” scritto da Van Elmont.
    > in questo esperimento **Elmont** era andato a piantare un salice in una quantità di terra già pesata e lo annaffio regolarmente con quantità di acqua pesata e notò che il salice cambiò di peso:  da 5 libbre a 165 libbre. Da ciò dedusse che l’**acqua** si era **trasmutata** in **terriccio**.
- Il secondo è un esperimento fatto anche da **Boyle**: questo esperimento consisteva nel **mettere dell’acqua in un contenitore** e **lasciarla** per molti giorni. Si poteva osservare che **nel recipiente rimaneva della terra** e si pensava **che l’acqua si fosse trasmutata in terra**.


Per dimostrare che l’acqua non si trasmutasse in terra col tempo, Lavoisier eseguì il seguente esperimento: 
- Raccolse una grande quantità di acqua piovana.
- Considerando l' acqua piovana **impura** la distillò ben otto volte, notando che il residuo terroso contiene **sale marino**.
- Inserì l' acqua depurata in un **pellicano**.
- **Tarò** il pellicano, ottenendo indirettamente anche il **peso dell' acqua**.
- **Sigillò** il pellicano.
- Mantenne a **temperatura costante** il pellicano per **101 giorni**.
- Osservò i risultati.

Dopo 101 giorni, Lavosier riprese il pellicano e lo aprì. Trovò dell’acqua con delle scaglie di vetro. Secondo le teorie precedenti si sarebbe dato per scontato che l’acqua si fosse trasformata in vetro, tuttavia il peso dell’acqua non era variato e nemmeno il peso totale, solo il peso del pellicano era diminuito. Da ciò Lavoisier dimostrò che le scaglie di vetro erano pezzi staccatisi dal pellicano e quindi dimostrò che l’acqua, se tenuta a temperatura costante in un contenitore sigillato, non si trasmuta in altre sostanze. 

Lavoisier inoltre scoprì - nel 1772 - che lo zolfo, calcinando, invece di perdere peso, ne acquista. Si persuase che l'aumento di peso delle calci metalliche derivasse dalla stessa cosa. Eseguì un esperimento, che confermò le sue ipotesi, ossia che l' aumento di peso è dovuto all' intervento dell' aria, che partecipa a questa reazione chimica legandosi con le sostanze. Inviò una lettera al segretario dell'Accademia delle Scienze di Parigi, per comunicare la sua teoria. Lavoisier la chiama _aria_ genericamente, ma abbiamo capito che ci sono diversi tipi di arie. La prossima volta faremo una discussione collettiva su questi argomenti.