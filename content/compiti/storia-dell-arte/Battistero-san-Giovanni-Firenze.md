---
categories: storia-dell-arte
date: '2021-04-15'
description: Facciata e interni del battistero analizzati, storia dell' arte.
externalUrl: https://bortox.it/Compiti-scolastici/appunti/2021/04/15/Battistero-san-Giovanni-Firenze.html
tags:
- Romanico
- stile
- architettura
- Firenze
- battistero
- San
- Giovanni
title: Storia dell' arte, Battistero di San Giovanni a Firenze
---

{% picture loaded /data/img/arte/romanico/battistero/facciata.jpg --alt Facciata e cupola del Battistero di San Giovanni %}


Ricostruito attorno al 1059 su un preesistente edificio dell' VIII secolo, il battistero presenta una semplice **pianta ottagonale** tipica della tradizione architettonica tardo-antica e bizantina. 

Possiamo suddividere la **facciata** dell' edificio in tre fasce, ognuna con differenti decorazioni geometriche bicroma:

- nella fascia inferiore a quadrati e rettangoli

- a rettangoli e archi nella fascia mediana

- a rettangoli tra lesene scanalate e rudentate nella fascia superiore

La **copertura** è doppia. 

Esternamente il tetto è rivestito in lastre di marmo bianco a forma di piramide con base ottagonale. 

{% picture loaded /data/img/arte/romanico/battistero/volta.jpg --alt Volta con mosaici del Battistero %}


All' interno vi è un' alta cupola a forma di padiglione a sesto acuto con otto pannelli che nel Duecento sono stati coperti di mosaici.

{% picture loaded /data/img/arte/romanico/battistero/interno.jpg --alt Vista interna del battistero, arcatelle a tutto sesto e colonne %}


La sommità dell' edificio, aperta, è ispirata anch'essa all' arte classica, più precisamente al Pantheon, si conclude con una **lanterna** in marmo bianco sostenuta da otto colonne marmoree. Ognuna delle otto pareti interne è tripartita da colonne con fusto liscio sormontate da capitelli corinzi e compositi decorati. 

La successione di coppie di archetti sostenuti da colonnine dal fusto liscio forma il lieve aggetto di un **matroneo**, sorretto dalla trabeazione perimetrale sottostante.