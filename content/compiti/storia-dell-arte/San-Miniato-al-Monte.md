---
categories: storia-dell-arte
date: '2021-04-15'
description: Analisi architettonica della Basilica, facciata, interno, storia, materiali
  e particolari motivi geometrici. Arte romanica.
externalUrl: https://bortox.it/Compiti-scolastici/appunti/2021/04/15/San-Miniato-al-Monte.html
tags:
- Romanico
- stile
- architettura
- San
- Miniato
- Firenze
- Monte
- Basilica
title: Basilica di San Miniato al Monte, caratteristiche architettoniche
---

La _Basilica di San Miniato al Monte_ è stata costruita sui resti di una chiesa carolingia, consacrata nel 1018 e dedicata al martire Miniato, i lavori di costruzione finirono dopo il XII secolo. 

{% picture loaded /data/img/arte/romanico/san-miniato/facciata.jpg --alt Lettura visiva della facciata di San Miniato al Monte %}


Dalla sua posizione simbolicamente domina l' intera città.

La fascia inferiore della facciata presenta una **decorazione a tarsia bicroma** in cui si avvicendano marmo di Carrara bianco e serpentino verde di Prato. 

Sulla sommità della facciata i **semitimpani** laterali ricordano l’opus reticulatum per il loro motivo a intreccio; alla sommità si eleva un **timpano**, ispirato all' arte classica.

{% picture loaded /data/img/arte/romanico/san-miniato/opus-reticulatum.png --alt Opus Reticulatum al quale si ispira il motivo dei semitimpani laterali della facciata %}


Le semicolonne con capitelli compositi sono sormontate da cinque **archi a tutto sesto**, in lieve aggetto disegnano idealmente un **portico**, riducendo l’effetto tridimensionale dell’architettura a quello bidimensionale di una decorazione.

L' ordine **superiore** - sopra allo pseudoportico - compiuto tra il XII e XIII secolo, è decorato a sua volta con motivi più complessi.

Al centro della facciata vi è una **finestra** a edicola con timpano, sormontata da una **raffigurazione musiva** del XIII secolo con _Cristo benedicente in trionfo_ fra la Vergine e San Miniato.

La ricerca del rigore, motivi geometrici, colori sgargianti e presenza di elementi quali il timpano indicano un' ispirazione classica per tale basilica. 

{% picture loaded /data/img/arte/romanico/san-miniato/pianta.jpg --alt Pianta rettangolare di San Miniato al Monte %}



All' interno troviamo tre **navate**, la centrale larga il doppio delle laterali.

Si palesa anche aderenza con i modelli paleocristiani, attraverso il **presbiterio** rialzato, la **cripta** sotteranea, un' unica **abside** e la copertura a **capriate** lignee.

Quattro **pilastri** di tipo composito, collegati trasversalmente da due arconi a tutto sesto, spartiscono la navata centrale in tre **campate**, intervallate per ogni lato da una coppia di **colonne** con capitelli corinzi.